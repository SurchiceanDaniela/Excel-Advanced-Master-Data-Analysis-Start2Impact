Progetto


I test che trovi nel progetto costituiscono degli esempi di esercitazioni che possono essere richieste a un colloquio di lavoro in cui mostrare le tue competenze in Excel. 
Le indicazioni su come procedere, con le relative domande a cui rispondere, sono riportate nello sheet 2 “Test”. 
Il test è composto da 15 domande che dovresti riuscire a risolvere in meno di 4 ore di lavoro. Non c’è un’unica via per rispondere alle domande, ma ci sono alcuni percorsi più corretti di altri.
Per prepararti al meglio ti consiglio di focalizzarti sulle sezioni del Corso “Funzioni avanzate e formule”, “Gestire i dati in modo avanzato” e “Tabelle pivot”, e sulle sezioni di approfondimento collegate a questi temi.
Lo sheet 3 ti serve per realizzare eventuali tabelle pivot, grafici o estrazioni di cui potresti aver bisogno e che ti consiglio di non cancellare, per aiutarmi a capire come hai ragionato per la risoluzione del progetto.
Per facilitare la correzione del progetto e farti ricevere dei consigli mirati, spiega brevemente il processo sviluppato per l’ottenimento del risultato nelle apposite celle a lato del risultato.

Una multinazionale, che opera nel mercato del turismo e affitta appartamenti in giro per il mondo, vuole porre maggior attenzione all’aspetto ambientale. 
Per questo ha deciso di sviluppare delle campagne di marketing per sponsorizzare maggiormente quelle città valutate positivamente dagli utenti in ottica di attenzione ecologica.
Tra i vari elementi su cui vuole investire, vi sono delle campagne personalizzate in base alla tipologia di mezzi di trasporto noleggiati dagli ospiti, stimolando quindi la prenotazione di mezzi a basso impatto ambientale.
Oltre a questi dati, continua a svolgere attività classiche di data analysis raccogliendo informazioni generiche per avere una mappatura del pubblico di riferimento.
Puoi trovare qui gli sheet Excel relativi a questo progetto (https://docs.google.com/spreadsheets/d/11DKcyix1wveekHSguZXYZXc-tg1GfBJ7OwiIHFBKris/edit#gid=0).
